Scop problema

-	Implementarea unei aplicații concurente utilizând o problemă clasică 
	(Multi Producer, Multi Consumer)


Enunț

-	Marketplace

	Marketplace-ul este unul destul de simplu, cu două tipuri de produse (ceai și cafea) ce vor
	fi comercializate de către producători. Acesta va fi intermediarul dintre producători și
	consumatori, prin el realizându-se achiziția de produse: producătorul (producer) va produce
	o anumită cantitate de produse de un anumit tip / mai multe tipuri cumpărătorul (consumer)
	va cumpăra o anumită cantitate de produse de un tip / de mai multe tipuri. De asemenea,
	Marketplace-ul va pune la dispoziția fiecărui cumpărător câte un coș de produse (cart)
	(acesta va fi folosit pentru rezervarea produselor care se doresc a fi cumpărate).

-	Producător

	Vor exista mai mulți producători ce vor produce obiectele de tip cafea / ceai. Fiecare produs
	va fi furnizat într-o anumită cantitate. Un producător poate produce atât obiecte de tip cafea,
	cât și de tip ceai.

-	Consumator

	În momentul în care un client își dorește să cumpere anumite produse dintr-un magazin, acesta
	va avea nevoie de un coș de cumpărături pe care să îl folosească în scopul rezervării acestora.
	Astfel, de fiecare dată când un client își începe cumpărăturile, acesta va primi din partea
	Marketplace-ului un coș de cumpărături, căruia îi va fi asociat un id. Clientul poate:

    -	adăuga produse în coș ⇒ produsele respective devin indisponibile pentru ceilalți clienți
    -	șterge produse din coș ⇒ produsele respective devin disponibile pentru ceilalți clienți
    -	plasa o comandă


Descrierea implementării

	Operația efectuată de către producător este cea de publicare a produselor sale. Implementarea
	metodei publish va fi făcută în clasa Marketplace.

	Vor exista doua tipuri de operații pe care clientul le poate efectua asupra coșului de
	cumpărături:

    -	add_to_cart 		⇒ 	adaugă un produs în coș
    -	remove_from_cart 	⇒ 	șterge un produs din coș

	Ambele metode (add_to_cart și remove_from_cart) vor trebui implementate în clasa Marketplace.

	În momentul în care un consumator adaugă un produs în coșul pentru cumpărături, produsul
	respectiv va deveni indisponibil pentru ceilalți clienți ai Marketplace-ului. Clientul își
	va putea plasa comanda prin apelarea metodei place_order (din clasa Marketplace). În cazul în
	care un produs este eliminat din coșul pentru cumpărături, acesta devine disponibil pentru
	ceilalți clienți ai Marketplace-ului.

	Funcționalitatea clasei Producer este să:

    -	furnizeze produselor pe care producătorul le pune la dispoziție

	Funcționalitatea clasei Consumer este să:

	-	primească id-ului coșului de cumpărături
	-	adauge / elimine din coșul de cumpărături anumite cantități de produse
	-	plaseze comenzi

	Modulul Product conține reprezentările claselor Coffee și Tea.

	Marketplace-ul limitează numărul de produse ce pot fi publicate de către un producător. În
	momentul în care s-a atins limita, producătorul nu mai poate publica altele până nu sunt
	cumpărate. El va reîncerca să publice după un timp definit în fișierul de test.

	Dacă un cumpărător nu găsește un produs în marketplace, el va încerca mai târziu, după un
	timp definit în fișierul de test. 